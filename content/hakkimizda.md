---
title: Hakkımızda
---
ACM Gazi Öğrenci Topluluğu, 2019 yılında kurulmuş olup bilgisayar bilimlerinin farklı alt alanlarında çalışmalar yürütmekte ve teknoloji aracılığıyla çözüm üretmeyi amaçlamaktadır. ACM’nin Türkiye’deki 12 öğrenci topluluğundan biri olarak yalnızca fakültemiz ile sınırlı kalmamakta, diğer üniversitelerdeki ACM toplulukları ile iş birlikleri gerçekleştirerek güçlü bir bilgisayar bilimi ekosistemi oluşturmaktadır. Ar-Ge projeleri, yarışmalar, teknik geziler ve seminerler ile üyelerinin mühendislik becerilerini geliştirmekte ve sektördeki güncel gelişmeleri yakından takip etmelerini sağlamaktadır.

Topluluğumuz, 8 farklı koordinatörlüğü, teknolojiden sanata uzanan geniş çalışma alanları ve farklı bölümlerden 150’den fazla aktif üyesi ile faaliyetlerini sürdürmektedir. Hem teknik hem de sosyal gelişimi destekleyen bir ortam sunmakta, her bölümden öğrencinin ilgi alanına uygun bir çalışma alanı bulmasına imkân tanımaktadır. Etkinliklerimiz hakkında bilgi almak, öneri ve fikirlerinizi paylaşmak veya projelerimize katılmak isteyen herkese kapılarını açık tutmaktadır. ACM Gazi, deneyimli ve yetkin ekip kadrosuyla geleceğe yön vermeye devam etmektedir.
